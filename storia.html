<!DOCTYPE html>
<html lang="it">
<head>
  <meta charset="UTF-8">
  <title>Storia – Casa del Popolo Adrano</title>
  <link rel="stylesheet" href="style-storia.css">
  <link href="https://fonts.googleapis.com/css2?family=Playfair+Display&family=Open+Sans&display=swap" rel="stylesheet">
</head>
<body>
  <header>
    <h1>La nostra storia</h1>
    <nav>
      <ul>
        <li><a href="index.html">Home</a></li>
        <li><a href="progetti.html">Progetti</a></li>
        <li><a href="galleria.html">Galleria</a></li>
        <li><a href="news.html">News</a></li>
        <li><a href="eventi.html">Eventi</a></li>
        <li><a href="archivio.html">Archivio</a></li>
      </ul>
    </nav>
  </header>

  <main>
    <section>
      <h2>Girolamo Rosano</h2>
      <img src="https://infoaut.org/wp-content/uploads/2000/01/fd4af5b8b0decb7add47e86e3ed551ea.jpg">
<p>IL 17 gennaio 1951 ad Adrano veniva ucciso per mano fascista il giovane bracciante agricolo comunista Girolamo Rosano di anni 19, mentre partecipava attivamente all'imponente mobilitazione popolare contro, la guerra, la Nato e l' imperialismo americano che pochi mesi prima si lanciò nella barbara guerra contro la Corea popolare.

" Eisenhower vattene! Guerra alla Guerra!"

La visita di Eisenhower

IL 1 Luglio 1950 gli Stati Uniti erano sbarcati in forze in Corea a sostegno del reazionario regime del Sud nella guerra contro la Corea del Nord governata dai comunisti. Già agli inizi del 1951 sembrava che il mondo dovesse essere sconvolto da un nuovo terribile conflitto.
La campagna bellicista della stampa americana era portavoce della politica folle di quel governo
Un giornale degli Stati Uniti, il Times Herald, minacciava di inviare contro i nemici aeroplani dotati
Di bombe atomiche incendiarie, batteriologiche ed anche al nitro toluolo “ perché possano uccidere i neonati nelle culle, i vecchi in preghiera e i lavoratori all’opera”.
I deputati americani John Walsh e Cannon annunciavano che si avvicinava il momento in cui l’America avrebbe inondato la Russia di bombe atomiche per radere a suolo Mosca e ogni altra città.
L’Italia viveva i tragici cinque anni che vanno dal 18 aprile 1948 al 7 giugno 1953, dalla vittoria elettorale alla sconfitta della de travolta dalla “legge truffa”.
Furono gli anni degli eccidi di Modena,Melissa,Montescaglioso e di tanti altri in cui molti lavoratori furono uccisi perché osavano lottare per il lavoro, per la terra e per la pace.
IL generale americano Dwight D. Eisenhower veniva in Europa per indurre i governi della Nato a preparare truppe da inviare in Corea a combattere a fianco degli americani e contemporaneamente in Italia furono fatte recapitare ai giovani in congedo migliaia di “cartoline rosa”, in preparazione della mobilitazione. In tutta Europa si levò una protesta unanime con grandi mobilitazioni a Parigi,Londra, Bruxelles, Copenaghen e Roma. Ma le manifestazioni si estesero in tutta L’Italia per ammonire il generale americano che gli italiani non volevano essere carne da cannone. Nella provincia di Catania grandi manifestazioni si svolsero a Mineo, e Linguagrossa; le forze di polizia caricarono i dimostranti a Caltagirone, lanciarono gas lacrimogeno a Catania e Vizzini. Qui un anziano di 68 anni fu colpito a pugni e a schiaffi e rimase ferito. Molti furono gli arresti e i denunciati.
In Adrano man mano che arrivavano le cartoline rosa, tra la fine di dicembre e gli inizi di gennaio del 1951, si formarono spontanee manifestazioni di protesta. Esse all’inizio non furono organizzate dai comunisti ma questi ne presero la direzione dopo che spontaneamente donne, uomini lavoratori protestavano per le piazze; per la pace, il lavoro e la giustizia sociale.
Era questo il clima internazionale alla vigilia di quella “ giornata tragica ed eroica” in cui ad Adrano fu ucciso Girolamo Rasano, furono feriti decine di cittadini ed una donna morì per lo spavento. Il giorno dopo a Piana degli Albanesi cadeva Domenico Lo Greco, padre di quattro figli, e a Comacchio Antonio Fantinoli, rei di manifestare per la pace come Girolamo Rosano.

“ Girolamo Rosano fu colpito alla tempia sinistra rivolto verso la via Garibaldi mentre la polizia si trovava a destra a ridosso della Chiesa Madre e del castello Normanno. Quindi non poteva essere colpito dai proiettili della polizia. Infatti molti testimoni fra cui alcuni feriti, affermavano di avere visto dei civili, dai balconi, sparare sulla folla. Chiedevano quindi che fossero perquisiti alcuni palazzi e arrestati i colpevoli che erano individuabili. Ma invano.
Eppure l’indomani, alle 6, il prefetto telegrafo’ al Ministero dell’interno per comunicare che “ numerosi testimoni hanno fatto presente che feriti erano stati colpiti da altri civili che secondo loro affermazione avevano fatto fuoco da finestre rispettive abitazioni “. In altro telegramma delle 13:35 il prefetto aggiungeva” dichiarazioni raccolte da procuratore repubblica et ufficiali polizia giudiziaria confermano che feriti civili Adrano sono stati colpiti con spari non ( ripeto non) provenienti forza pubblica, ma abitazioni civili. Particolari indicazioni sono fatte a carico certo Ciancio Filadelfo possidente et D’Aniello Augusto avvocato… fermati disposizione A.G insieme Neri Nicolo’ possidente lievemente indiziato”. Dopo qualche giorno gli indiziati furono rilasciati e nessuno pago’ ne’ per la morte di Rosano ne’ per il ferimento dei manifestanti”.

Tratto dal libro “ La battaglia di Adrano di Pietro Maccarrone pag 195-196-197- 208-209”</p>
     
    </section>
  </main>

  <footer>
    <p>&copy; 2025 Casa del Popolo Adrano</p>
  </footer>
</body>
</html>
